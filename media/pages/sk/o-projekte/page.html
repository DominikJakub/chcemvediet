<h1>O projekte</h1>

<h4>Žiadosti o informácie otvorene, rýchlo, jednoducho a pre každého.</h4>

<p>Portál chcemvediet.sk prispieva k jednoduchšiemu uplatňovaniu práva na informácie, no
zároveň aj k jednoduchšiemu vybavovaniu žiadostí o informácie. Je tu pre žiadateľov aj pre
inštitúcie. Žiadateľom urýchľuje kontakt s inštitúciami, pomôže im naformulovať ich žiadosť aj
odvolanie, a pripomína všetky dôležité lehoty. Zároveň im umožňuje vyhľadávať v už sprístupnených
informáciách, čím pravdepodobne prispeje k nižšiemu počtu duplicitných žiadostí o informácie
a menšej administratívnej záťaži inštitúcií. Chcemvediet.sk otvára komunikáciu medzi žiadateľom
a inštitúciou verejnosti, aby sa žiadatelia aj inštitúcie mohli učiť zo skúseností iných a podávať
kvalitnejšie žiadosti, aj ich lepšie vybavovať. Chcemvediet.sk má, zároveň, ambíciu prinášať prehľadné
štatistiky o vybavovaní žiadostí, čím prispeje do budúcich diskusií o vybavovaní žiadostí
užitočnými argumentami založenými na faktoch.</p>

<p>Za chcemvediet.sk stoja Michala Lipková, Martin Macko, Michal Malý a Mária Žuffová. Portál vznikol
v spolupráci s <a href="http://www.governance.sk">Inštitútom pre dobre spravovanú spoločnosťou</a>
vďaka podpore <a href="http://www.nadaciapontis.sk">Fondu pre transparentné Slovensko Nadácie Pontis</a>,
súťaže <a href="http://www.restartslovensko.sk">Reštart Slovensko</a>
organizovanej <a href="http://www.cpf.sk">Centrom pre filantropiu</a>,
platforme <a href="http://www.startlab.sk">Startlab.sk</a>
a právnej pomoci advokátskej kancelárie <a href="http://http://www.taylorwessing.com/">Taylor Wessing</a>.</p>

<p>Ak ste tu nenašli, čo ste hľadali, skúste si pozrieť sekciu FAQ (Často kladené otázky). Ak vaša
otázka nie je zodpovedaná ani tam, napíšte nám. Rovnako sa na nás obráťte s akýmikoľvek
pripomienkami a návrhmi na zlepšenie. Spätná väzba je pre nás veľmi dôležitá. Ďakujeme.</p>

<hr>
<h3>[Stare About od Misa (presunut/znazat)]</h3>

<p>Riadime sa heslom “Infozákon pre lenivých”. Z procesu podávania infožiadostí chceme spraviť
jednoduchú a čo najmenej náročnú úlohu. ChcemVedieť.sk umožňuje podať infožiadosti
poloautomatizovaným spôsobom - obsahuje šablóny zabezpečujúce formálnu správnosť žiadostí
a zabudovaný mechanizmus na ich odosielanie jednotlivým inštitúciám. Aplikácia ďalej upozorňuje na
termíny prostredníctvom notifikácií a umožňuje proces vybavovania žiadostí lepšie sledovať. Plánuje
tiež zhromažďovať vybavené žiadosti a ich obsah sprístupňovať ostatným občanom, čím sa môže predísť
zahlcovaniu úradov viacnásobnými totožnými infožiadosťami.</p>

<p>Portál je prispôsobený na slovenské legislatívne podmienky, prevedie užívateľa celým
procesom.</p>

<p>Chceli by sme tiež, aby zasielané žiadosti vyhovovali akejsi "etikete": aby&nbsp; neboli
urážlivé, ale napríklad aj, aby to neboli sťažnosti -- tie sa riadia úplne iným zákonom
(9/2009 Z.z. o sťažnostiach). Inými slovami, aby náš server mal určitú reputáciu.</p>

<p>Na podávanie žiadostí nepotrebujete žiadny formulár ani elektronický podpis. Portál automaticky
vloží do žiadosti Vaše meno a poštovú adresu pre prípadné zaslanie zamietavého rozhodnutia, ktoré
je vždy písomné). Naša stránka vytvorí jedinečný identifikátor pre každú žiadosťˇ, čo nám umožňuje
automaticky sledovať každú žiadosť, odpovede na ňu, termíny, čiže všetko, čo určuje jej stav.</p>

<h3>Právne informácie súvisiace s infozákonom</h3>
(ktoré nemusíte čítať)
<ul>
  <li><a href="http://jaspi.justice.gov.sk/jaspiw1/index_jaspi0.asp?MOD=html&FIR=demo&JEL=n&AGE=zak&TNU=y&IDC=211%2F2000" >(vzdy) aktualizovane znenie zakona na JASPI (kliknut na zelene Rek zákony)</a></li>
  <li><a href="http://wwwold.justice.sk/kop/pk/2005/pk05016_03.pdf" >Správa ministra spravodlivosti, výklad niektorých aspektov infozákona</a> - Velmi dolezite, hovori sa tu o tom, preco sa nema zakon obmedzovat (kvoli tzv. "sikanovaniu" uradnikov). Miesto toho specifikuje, ako maju povinne osoby vyuzivat legalne moznosti: napr. povinna osoba nema povinnost vytvarat analyzy a pod.</li>
  <li><a href="http://www.ivo.sk/buxus/docs/vyskum/subor/produkt_4146.pdf" >Infozákon v praxi: právna analýza a názory verejnosti</a></li>
  <li><a href="http://www.changenet.sk/?section=howto&cat=80696&x=80695" >Právo na informácie - Sprievodca aktívneho občana</a></li>
  <li><a href="http://www.changenet.sk/?section=howto&x=80723&cat=80696" >Právo na informácie - Sprievodca pracovníkov verejnej správy</a></li>
  <li><a href="http://www.changenet.sk/?section=doc&x=81499&cat=80696" >Rozsudok Krajského súdu v Bratislave 19 S 31/02 (A. L. vs. Univerzita Komenského v Bratislave)</a> - inštitút fiktívneho rozhodnutia nelegalizuje nečinnosť povinnej osoby, ale slúži na ochranu občana</li>
  <li><a href="http://www.changenet.sk/?section=doc&x=81502&cat=80696" >Rozsudok Najvyššieho súdu SR 7 Sž 180/01 (XXX s.r.o. vs. Ministerstvo dopravy, pôšt a telekomunikácií SR)</a> - povinné osoby musia vybaviť i opakovanú žiadosť o tú istú informáciu.</li>
  <li><a href="http://www.urzd.sk/legislativa/211-00-en.pdf" >Freedom Of Information Act 211/2000 Coll.</a> - anglické znenie zákona</li>
</ul>
